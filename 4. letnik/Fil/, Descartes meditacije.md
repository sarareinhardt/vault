René Descartes si zastavi kot življenjski cilj priti do trdnega, gotovega, nedvoumnega spoznanja, ki je onstran vsakršnega dvoma, kar poskuša doseči v svojem delu Meditacije. Precej razširjeno mnenje je, da je Descartes utemeljitelj moderne filozofije in znanosti, saj ga uvrščamo med enega prvih racionalistov, ker trdi, da samo z razumom, ki ima določene ideje že prirojene, lahko pridemo do gotovih spoznanj. Ena bistvenih vprašanj izpostavljenih v meditacijah sta vprašanje o izvoru idej in vprašanje o dokazu obstoja Boga, ki se navezujeta na podan odlomek iz tretje meditacije z naslovom O bivanju Boga. V nadaljevanju bom podrobneje obdelala zaključke teh in drugih vprašanj do katerih je Descartes prišel v Meditacijah.

Descartes v svojem delu meditacije razpravlja o čutih. Označi jih za subjektivna, relativna in odvisna od okoliščin. Kot primer si lahko predstavljamo stolp, ki na daleč zgleda kot, da bi lahko bil okrogel, ko pa se mu približamo lahko vidimo, da je njegov prerez npr. kvadraten. Pravi, da nas čuti včasih varajo. Ugotovi, da čuti niso popolnoma zanesljivi, ter se nanje ne moremo popolnoma zanesti, vendar pa nam lahko pomagajo, saj če jim ne bi verjeli bi bili podobni norcu. Lahko se na njih opremo v smislu npr. , da vemo, da je ogenj vroč in se ga zato ne bomo dotaknili, ne vemo pa koliko stopinj ima.
Iz tega Descartes pride do metodičnega dvoma. To je metoda, kjer dvomi o vsem o čemer je smiselno dvomiti z namenom, da bi prišel do temeljnega popolnoma gotovega izhodišča spoznanja. Zave se, da je v svoji mladosti slepo verjel veliko rečem, ki so se izkazale za neresnične in napačne, zato želi na ta način zavreči vsa prepričanja, ki niso popolnoma gotova dokler ne bi prišel do nečesa, ki je nedvomno.

Iz tega izpelje 3 stopnje dvoma. V prvi se navezuje na čute, za katere je kot omenjeno ugotovil, da so lahko varljivi. V drugi se vpraša kako lahko ločiti med budnostjo in sanjami. To razreši s tem, da obstajajo resnice, ki veljajo povsod, posebej pa se opre na matematične resnice (npr. kvadrat bo vedno imel 4 stranice). V tretji stopnji dvoma se Descartes sprašuje kaj, če obstaja zlobni duh, ki ga vara o vsem vključno s stvarmi, ki jih jemlje za gotove in resnice, za katere ve, da vedno veljajo npr. matematične resnice. Ta dvom ogroža vsakršno spoznanje, vendar ve da tudi, če ga zlobni duh vara to pomeni, da gotovo obstaja. Logično je nemogoče, da bi bil varan, da bi dvomil, mislil, ..., če ne bi obstajal. Zato iz tega sledi, da če misli potem tudi obstaja, kar je Descartesov slaven citat iz predhodnega dela Razprava o metodi "Mislim, torej sem." oz latinsko "Cogito, ergo sum." Tako dokaže, da Cogito oz. misleča stvar gotovo obstaja. To tudi v meditacijah (v slavni 8. točki 2. meditacije) zapiše na podoben način in pravi: "Kaj sem torej? Misleča stvar. Kaj je to? Stvar ki dvomi, ume, zatrjuje, zanikuje, hoče, noče, si tudi predstavlja in čuti", s čimer jasno definira cogito. To Descartesa pripelje v solipsizem, kar je prepričanje, da je le lastna zavest gotovo realna, vse ostalo pa je lahko iluzija ali nekakšna ustvarjena predstava. Da bi prišel iz solipsizma, je želel ustvariti kriterije za resnico. Zato je analiziral sam cogito. Spoznanje cogita je imelo določene lastnosti. Bilo je jasno, torej o tem ni mogel dvomiti. Bilo je razločno, torej čisto in ločeno od drugih idej. Zato Descartes za resnično razglasi to, kar je jasno in razločno.

Samo to, da je stvar jasna in razločna še ni bilo dovolj, ker je še vedno imel problem potencialnega varanja zlobnega duha, zato na tem mestu Descartes vpelje Boga. Boga dojema kot neskončno in popolno bitje in uporabi kavzalni dokaz o obstoju boga, ki pravi, da ideja neskončnega in popolnega bitja nikakor ne more izvirati iz Descartesa, saj je končen in nepopoln. Zato mora tako bitje obstajati in to bitje je bog. To razširjeno utemelji s tem, da v tem dokazu uvede razliko med objektivno in formalno realnostjo. Formalna realnost je to, kar mi lahko čutimo s čutili. Npr. jaz kot misleča stvar imam formalno realnost, drevo ima formalno realnost... Objektivna realnost pa je realnost ideje v mojem umu torej npr. ideja tega prej omenjenega drevesa. Ideja boga ima najvišjo stopnjo objektivne realnosti, ker predstavlja neskončno in popolno bitje. Sledi, da ker ima Descartes kot končno in nepopolno bitje manj formalne realnosti kot ima ta ideja objektivne realnosti on ne mora biti vzrok te ideje. Zato mora biti vzrok te ideje nekaj kar je samo neskončno in popolno - torej Bog. Pravi, da ga Bog ne bi varal, ker je popoln in če bi ga varal se to ne bi skladalo z njegovo popolnostjo in s tem razreši 3. stopnjo dvoma. 

Za tem se Descartes vpraša po izvoru idej. Pride do tega, da imamo prirojene, narejene in pridobljene ideje. Med prirojene ideje spada ideja Boga, matematične in logične resnice (npr. trikotnik im  3 stranice, koti se seštejejo v 180°) in ideja misleče in razsežne stvari. Idejo boga tu utemeljuje s prej omenjenim kavzalnim dokazom. Te ideje ne moremo dobiti ne iz lastnih čutnih izkušenj, ne skozi posredovane izkušnje nekoga drugega. Kavzalni dokaz temelji ravno na tem, da kot končno in nepopolno bitje ne moremo ustvariti ideje bitja, ki je popolno in neskončno brez, da bi to bitje - Bog zares obstajalo. Matematične in logične resnice prav tako ne izvirajo iz nikakršne čutne izkušnje, ampak iz uma samega. Znani so nam tudi pojmi, kot je neskončnost; teh pojmov nismo dobili iz izkušnje, kar kaže, da so vrojeni. Vrojene ideje so torej za Descartesa del temelja za resnično in zanesljivo spoznanje, ker ne izvirajo iz čutnih spoznanj, temveč iz narave uma. Iz njih tudi izhaja dokaz za obstoj boga, s čimer si Descartes tlakuje pot za izhod iz solipsizma in nesmiselnega dvoma. Poznamo sicer tudi ontološki dokaz o obstoju Boga, ki pravi, da iz pojma Boga že sledi, da Bog mora obstajati. Narejene ideje pa so tiste, ki smo si jih ustvarili sami. Primer take ideje bi bila Sfinga, ker bitje s telesom mačke in človeško glavo ne obstaja, ampak smo si idejo  takšnega bitja ustvarili. Pod pridobljene ideje pa spadajo stvari, ki jih spoznamo skozi življenje s čutili npr. dobim idejo snega s tem, da vidim sneg.













Za konec imam samo vprašanje in sicer kaj ste mislili z vlogo Boga v meditacijah na miselnem vzorcu iz današnje ure? Je to to kar sem napisala - torej razrešitev 3. stopnje dvoma in odprava solipsizma ali bo morala še kaj dodati?

A je fora da si lahko ustvarim idejo Sfinge to da ma manj objektivne realnosti kot imam jaz formalne realnosti???

Zakaj potrebuje D. Boga in kako zapade v krožni argument, lahko bi se navezovali na Spinozo ali Heglja in povedali kako ona 2 rešujeta ta problem, da ne rabita xtra Boga,  
myb glede časa še kaj (da recimo ni mogel svobodno česa razpravljati, ker je bilo vprašanje življenja in smrti)

Nekaj kar i


- Objektivne realnosti so lastnosti **idej**.
- Formalne realnosti so lastnosti **stvari**
Kavzalni dokaz: Učinek ne more imeti več realnosti kot vzrok. Učinek ima objektivno realnost vzrok pa formalno - 
	Če bi bil D. vzrok za idejo boga bi torej moral imeti večjo formalno realnost kot ideja boga, ki bi bila v tem primeru učinek in bi imela objektivno realnost