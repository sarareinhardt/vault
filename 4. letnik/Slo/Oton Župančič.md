1898-1949
##### Oton Župančič: Ti skrivnostni moj cvet
Ti skrivnostni moj cvet, ti roža mogota,  
jaz sem te iskal,  
mimo tebe sem šel in pogledal sem te  
in ves sem vztrepetal ...  
In moje srcé zaslútilo je  
tvojo tajno moč,  
in moje srcé zaslútilo je,  
kak jasni se noč.  
  
In v moji duši zacvelo je  
zakladov nebroj,  
vse bitje mi zahrepenelo je  
za teboj, za teboj  
ti skrivnostni moj cvet, ti roža mogota ...  
  
O, jaz sem bogat -  
pomagaj, pomagaj mi dvigniti  
moje duše zaklad!

"Roža mogota", "Moje duše zaklad" _^._.^_


##### Zvečer
Vsa tenka, vsa mirna  
je zarja večerna,  
da vidim zvezde skozi njo:  
nad kupolo mračno  
čez mesto temačno  
se tiho v loku svetlem pno.  
  
Golobov se dvoje  
med nebom, vodo je  
preneslo s perotmi blestečimi ...  
Dovolj si trpelo,  
kaj zahrepenelo,  
srce, si spet po sreči mi?

